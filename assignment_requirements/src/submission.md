# Trimitere

Tema trebuie trimisă pe vmchecker v2, la [această
adresă](https://v2.vmchecker.grid.pub.ro/assignment/3/29/upload/).
Pentru trimitere este necesară o arhivă zip cu numele de forma
`Grupa_Nume_Prenume_Tema1.zip` care să conțină, în rădăcină, următoarele
fișiere:

-   `README`: în care să explicați pe larg abordarea implementării și
    problemele întâmpinate. În README va trebui să menționați ce puncte
    din [cerință](#sec:submission) ați rezolvat. Deasemenea, fișierul
    trebuie să conțină, pe prima linie, numele și grupa.

-   Codul sursă al routerului

-   `Makefile`: checkerul va rula `make` fără niciun argument

Nu este nevoie să includeți fișierele din checker sau tabela de rutare.

**Notă:** Nu folosiți Vmchecker pentru a face debugging la temă! Tema
trebuie dezvoltată și testată temeinic pe calculatorul vostru, cu trafic
serios (e.g. iperf), cu multe intrări în tabela de rutare (de exemplu
100K), și încărcată doar atunci când sunteți convinși că este corectă.

**Notă:** Supraîncărcarea Vmchecker prin submisii succesive ale
aceleiași versiuni ale temei, poate duce la depunctare.

**Notă:** Orice probleme de punctare a temelor de către Vmchecker, dacă
există, vor fi soluționate de către echipa de corectare. Nu vor fi
acordate extensii ale termenului dacă unele teste din Vmchecker sunt
greșite; dacă găsiți astfel de teste, vă rugăm să le semnalați.
